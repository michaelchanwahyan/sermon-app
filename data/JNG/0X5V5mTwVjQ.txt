各位大兄姐妹平安,今日呢我哋嘅題目呢係耶穌嘅DNA。
大家有冇DNA呀?你又知有?你點知你有DNA呀?你有冇驗過先?咦?咁大聲。
好嘢喎,有機會同我哋分享下你驗DNA之後呢有咩嘅結果。
今日呢係福音主日,就想同大家分享耶穌同魔鬼同死亡去打一場硬仗。
呢場硬仗係要流血嘅,耶穌係真真正正成為一個人。
咁首先去分享下咩係DNA呢?唔知你知唔知咩係DNA呢?。
我先講個英文畀你聽,睇下你識唔識讀先。
識唔識讀呀?要問你個仔先識呀我諗。
呢個點讀呢?係Deoxyriable Leuclide。
或者係Deoxyriable Leuclide Exit。
講完英文你都唔知係乜,睇埋中文你都唔知係乜。
中文係去氧核糖核酸,係咩呢?我讀佢定義畀你聽。
佢話係一種生物嘅大份子可以組成遺傳指令。
引導生物發育同埋生命機能嘅運作。
主要功能係儲存資訊,可以比喻為一幅藍圖或者一個配方。
佢話帶有蛋白質編碼嘅DNA片段就稱為基因。
我講完你都唔知係乜,係正常。
但係1950年呢個女科學家發現DNA影咗幅相。
自此令到科學界好轟動好震撼。
佢哋花咗40年時間,終於發現到原來DNA係咁樣一個螺旋狀。
有四對嘅來組合DNA。
你記住睇到幾個英文字,原來好重要。
係有邊四個英文字,睇唔到?。
ATCG。
我一陣再解釋乜叫ATCG。
但原來當你就算唔知乜係DNA,但係上帝創造人好奇妙。
我唔知你冇發覺好多時,仔女係好似爸爸媽媽。
你知唔知點解?。
你話梗係我生㗎嘛。
當然係你生。
但原來就係因為有DNA裏面有啲遺傳密碼。
科學家就話好多嘢原來遺傳咗你爸爸媽媽。
壽命有機會,身高都有機會,肥瘦都有機會。
膚色都有機會,聲音都有機會。
你有冇聽過啲仔女好似爸爸媽媽嗰聲?。
應該有。
我上個禮拜揸車就係聽到某一個溫哥華旅行社廣告。
主持訪問佢,有咩郵輪便宜,有咩地方好呀咁。
咁個人就係喺度解答。
一路聽,咁熟嘅嗰聲。
既然之後完左我打返畀佢。
你係咪代表你個旅行社做訪問呀?。
個係呀,你又知呢?。
因為幾個月前我先至搵咗你個女搞銀行手續。
你個女個聲同你一模一樣嘅。
會遺傳到聲音,樣就好明顯。
樣佢唔單止仲係話成個樣喎。
仲係個面型啦,對眼啦,同埋你個下巴都會。
我畀啲相你睇下。
咁呢對母女我比較熟悉啲。
咁好多人都話係一個餅癮嚟。
上次喺酒樓呢,我個外母話。
Helen唔喺側邊,有人同我打招呼。
因為佢太似佢個女啦,係咪?。
咁另外呢,我另外一個friend呢,琴晚send畀我。
佢都嚟過我地教會,佢係香港一個傳導人。
嗱,佢個鼻又好似爸爸,條眉又似。
個嘴唇都似喎,不過佢爸爸多頭髮過佢咋。
咁跟住呢,下巴又會㗎喎。
你睇呢兩個下巴,一樣咁尖喎。
好似樣。
跟住呢,連個身形都似喎。
一個爸爸,一個仔,個身形又似。
連買啲衫都鍾意一樣喎。
都幾得意呀。
另外呢,就係最後一張,呢個二十三個月大。
唔單止仔似爸爸,女似媽咪。
個女都似爸爸嘅。
我哋話嘩,個嘴唇呀,個鼻呀,都係好似。
原來因為呢個遺傳密碼呢。
就頭先我話嗰四個英文字呢。
我唔再讀喇,因為中文唔識讀,英文都唔識讀。
就呢四個字嘅組合。
就令到我地人有唔同嘅所謂嘅基因密碼。
原來一個人呀。
你知唔知你個身體裏面有幾多個呢個英文字呢。
原來係三十億。
三十億即係幾多錢呀。
我都唔知,冇呢個概念。
三十億即係幾多呢,唔知道。
但係呢,係有個嘅,我畀你睇。
呢個三十億點樣變成具體啲呢。
原來呢個科學家呢叫Click Benter。
佢就係第一個將佢自己嘅DNA變成。
大家可以睇到嘅。
即係佢將佢自己一個人變成返個三十億個字母嘅組合。
然之後印落一本書度。
後面嗰啲呢就係咁多本書。
總共有幾多頁呢。
就係有二十六萬二千頁。
佢就係喺美國運過嚟,溫哥華有一次演講。
咁佢就好想話俾你聽,原來當我哋將我哋一個人。
密碼嗰四個英文字嘅組合。
印曬出嚟。
原來就係有咁樣嘅份量或者重量。
咁呢個演講家呢,佢就將其中一頁。
就係咁密密麻麻嗰啲字呢。
印落去嗰本書度。
當印曬落去嘅時候。
佢就搵到原來呢個科學家個眼睛嘅顏色呢。
原來就係呢幾個字母組合。
就係AAG, AAT, ATA。
就係嗰個科學家眼睛嘅顏色。
大家知唔知係咩嚟㗎。
你我唔知呀係咪。
我都唔知。
但係耶穌就真真正正成為個一個人。
但我哋今日去了解耶穌。
我哋會從另一個DNA嘅角度。
呢度好想話俾你聽就係話。
上帝嘅創造係好奇妙。
三十億個英文字母去組成我哋嗰個。
而最奇妙嘅就係科學家話我哋聽。
原來我哋每一個人都係三十億。
但原來我哋只係相同嘅呢。
相同呀。
應該咁講。
唔同嘅呢。
只係佔頭先咁多本書嘅五百頁。
即係話你哋頭髮唔同。
高度唔同。
原來只係大家喺五百頁嘅唔同。
其他嘅都係一樣。
有手有腳。
原來大部分都係一樣。
上帝嘅創造好奇妙。
有時同人傳福音。
佢話。
邊有上帝㗎。
咁我話。
你相信個世界點嚟㗎。
咁有啲人就話咩呀。
爆出嚟。
有啲人真係相信爆出嚟。
三十億呢一個嘅組合。
點樣爆出嚟呢。
就算爆到第一個人出嚟。
點樣會令到另一個人。
爸爸媽咪一齊結合嘅時候。
二人成為一體。
之後一個細嘅生命。
帶住三十個億嘅英文字母呢。
呢個係冇乜可能。
唔好話個世界。
我哋今日睇到。
見唔見到呢四條柱呀。
呢四條柱點嚟㗎知唔知呀。
係啦。
執事話爆出嚟。
你都知佢話你傻㗎啦。
點會爆出嚟呀。
係咪呀。
呢條柱睇落好似好簡單。
其實你已經睇到好多心意。
仲有層層呀你一陣研究出嚟。
係咪呀。
係之前有個好嘅弟兄。
做出嚟。
你都唔信佢爆出嚟。
呢度兩棵花好多花。
之前有姊妹。
前日亦都有弟兄姊妹。
做咗好耐。
每一個都係有佢嘅心意喺度。
每一個億。
每一個字母。
後面都有上帝畀你嘅心意。
呢個絕對唔係巧合。
絕對唔係爆出嚟。
耶穌都要成為一個人。
希伯來書二章十四節。
點解耶穌要成為一個人呢。
佢話既然兒女同有血肉之軀。
即係話我哋每一個人。
我哋都有血肉之軀。
佢都照樣親自成了血肉之軀。
嚟到呢個世界。
一陣會同你講耶穌嚟。
究竟有乜嘢嘅目的。
但係十七節上。
佢更加清楚話。
所以他凡事該與他的弟兄相同。
佢同我哋有好多相同。
佢真係嚟過呢個世界。
曾經都係同人傳訪話。
你信唔信耶穌呀咁。
佢都唔知係咪真係有耶穌嘅。
我就知呢個世界有人創造。
我知道呢個世界有創造主。
但係點樣證明有耶穌呀。
呢個四個英文字。
你又唔知你識唔識呢。
簡單好多㗎。
熟識啲囉。
點分呀呢四個。
BC代表乜嘢。
你唔好話幫我聽British Columbia。
BC係。
大家英文好叻喎。
Before Christ。
係咪即係耶穌出生之前。
原來公元前公元後。
就係因為耶穌而到劃分。
幾緊要呀呢件事實。
但AD係解乜嘢。
有見識。
佢把詞讀得好聽。
Anno Domini。
斯琴真係叻。
如果你哋邊個話After Death。
你就畀人誤導咗。
我細細個真係有人教我。
係After Death。
但係呢個係錯到極點嘅。
千祈唔好再講啦。
可唔可以大聲啲。
好似睇緊電視嗰啲呀。
呢個Anno Domini。
原來AD係一個拉丁文。
就係代表乜呢。
In the Year of the Lord。
或者In the Year of the Christ。
即係話個劃分。
就係話耶穌黎之前。
同埋耶穌黎左之後。
嗰一年黎到去劃分。
原來就係喺呢個。
我哋就知道耶穌係真係。
有血有肉黎過呢個世界。
佢黎嘅時候。
喺馬太福音一章二十一節。
佢話佢將要生一個兒子。
你要給佢起名叫耶穌。
耶穌係真係成為過一個人嘅兒子。
要真係喺個娘胎裏面出黎。
佢自己都有佢自己嘅家譜。
我哋平時睇家譜呢。
上次大家都會跳過呀嘛。
你一睇到都想暈咗喺度。
但原來家譜有好多嘢可以睇到。
今日我想同你睇一點。
原來家譜特別係聖經嘅家譜。
佢冇掩飾任何嘢。
呢度馬太福音一章一節。
佢就話耶穌基督嘅家譜。
我highlight咗黃色嗰度上面嗰度。
然之後你一路睇呢我唔讀嗰啲。
邊個生邊個邊個生邊個。
邊個生邊個邊個生邊個。
邊個生邊個邊個。
唔讀嗰啲。
但係你睇唔睇到。
另外一行螢光筆嗰度講乜嘢。
大衛從烏利亞嘅妻子生所樂門。
唔知你之前睇嘅時候。
有冇覺得點解要咁樣記載呢。
大家知唔知烏利亞係邊個。
烏利亞係曾經係佢嗰啲。
即係大衛嘅你當係將軍。
咁但係就係因為大衛睇中咗烏利亞個妻子。
然之後大衛用計去令到烏利亞喪生。
然之後攞埋人哋個老婆。
佢老婆叫咩名呀。
拔時巴。
嗱你睇下聖經幾逼真。
或者話幾唔係淨係將啲好嘢話畀你聽。
如果我係大衛都幾慘嘅其實。
即係我都改過啦。
我都認罪悔改啦。
係咪。
但係做乜寫個家譜要永遠都提住我呢件。
極不光彩嘅事。
其實可以好簡單。
大衛從拔時巴生所樂門就得㗎啦。
但係唔知點解上帝就係要令到馬太得到啟示。
就係要咁樣寫。
當然背後可能有其他原因。
但係當我哋再睇嘅時候就發現。
真係好逼真。
完全冇去隱瞞一啲嘅事實。
耶穌就係咁樣一代一代有血有肉咁樣繼承落嚟。
跟住再睇落去嘅時候。
我哋就睇到話。
那稱為基督嘅耶穌係從馬尼亞索生嘅。
然之後喺十七節話我聽。
從阿伯拉罕到大衛有十四代。
從大衛遷到巴比倫嘅時候亦都有十四代。
從遷到巴比倫嘅時候到基督又有十四代。
耶穌係真正成為咗一個人。
佢一脈相承。
同埋佢係一個人就有人要面對嘅限制同我哋一樣。
耶穌都會累嘅。
喺一次約翰福音第四章六節。
佢話喺那裏有阿國嘅井。
耶穌因為走路困乏。
就坐喺井旁那時若有唔靜。
嗰次做咩呀。
耶穌要去同一個井旁嘅婦人嚟到去傳福音。
耶穌刻意去到嗰度同佢相遇。
就喺最曬嘅時候耶穌都會累。
耶穌唔係一個神仙嚟。
耶穌都同我哋一齊面對住身體嗰啲嘅限制。
耶穌唔單止會累。
耶穌都有感情。
有一次當耶穌睇見一啲婦女哭。
佢亦都見到其他人哭嘅時候。
耶穌都有悲嘆嘅心。
耶穌都會憂愁。
聖經記載耶穌哭了。
耶穌會因為其他人嘅難過。
佢都感受到嗰份難過。
耶穌都會流眼淚。
耶穌自己都會有憂傷有驚嘅時候。
喺馬阿福音十四章三十四節佢話。
佢同佢啲門徒講。
佢話我心裏甚是憂傷幾乎要死。
你哋喺度等候同我一齊警醒。
耶穌就去討告。
因為耶穌知道自己要面對十字架。
佢都有憂傷佢都有驚嘅時候。
佢亦都真係好坦白去同上帝做咗個討告。
喺馬阿福音十四章三十六節佢話。
阿爸、父啊。
在你凡事都能求你將這杯切去。
然而不要從我嘅意思。
只要從你嘅意思。
其實耶穌都要面對呢個困難。
其實佢都想唔洗去上呢個十字架。
因為真係好痛。
因為真係要面對好多嘅困難。
我哋知道耶穌係真真正正成為咗一個人。
過去好多十年或者百年。
好多科學家都好想搵到真係搵到耶穌嘅DNA。
所有啲人話耶穌釘十字架之前。
有塊毛巾咁樣好似襟過耶穌。
可能喺佢啲血液嗰度搵到耶穌。
或者如果我哋搵到耶穌嗰啲DNA。
我哋又可以複製返一個耶穌出嚟。
但我想話搵唔搵到唔係最重要。
因為耶穌已經升咗天。
就算俾你搵到佢啲血跡。
複製返一個一模一樣嘅。
嗰個都唔係耶穌。
嗰個只不過係有曬耶穌嘅身體特徵。
我今日想同大家去搵果個耶穌嘅DNA更加緊要。
呢個係乜嘢呢。
呢個就係耶穌嘅death。
耶穌嘅死亡。
同埋耶穌嘅ascension。
佢嘅升天。
呢個對我哋嘅基督徒嚟講先係最緊要嘅DNA。
因為耶穌嚟到呢個世界。
係有使命要完成嘅。
喺《馬河福音》短短兩章裏面。
耶穌已經重提咗三次同佢啲門徒講。
佢嚟到係有目的。
佢話佢教訓他們說。
人子,即係耶穌自己。
必須要受許多嘅苦。
被長老祭司掌握民事氣絕。
並且被殺過三天復活。
佢要復活嘅。
而喺哥倫多前書第十五章三至四節。
佢好清楚保羅講到。
佢話最重要嘅。
因為基督徒。
或者我哋所信嘅係乜嘢呢。
佢話就係照聖經所講。
基督係為我哋嘅罪死了。
佢嘅death埋葬了。
但係照聖經所講。
第三日佢復活咗。
佢要死亡。
佢要被埋葬。
然之後第三日會復活。
佢復活咗之後。
有好多嘅人證。
耶穌做咗好多嘢。
喺哥倫多前書十五章五節。
佢顯比基法睇。
顯比十二個門徒睇。
有人話會唔會係幻覺呀。
會唔會係呢十二個人。
太掛住耶穌呀。
但係更加另一個證據就係話。
後來有一次顯現比五百幾個弟兄見到。
其中有一大半到今日還在。
有啲已經睡著了。
點解話到今日還在呀。
呢個係緊要嘅。
因為乜嘢呀。
因為佢哋真係見過。
亦都可以做證人。
亦都可以做證人。
係曾經比五百幾人見到係顯現咗。
所以呢個成為咗我哋福音嘅核心。
或者基督徒嘅核心。
就係基督若沒有復活。
我哋所傳嘅就係謊言。
你哋所信嘅都係謊言。
所以今日如果有人問你。
喂你信乜嘢㗎你係基督徒。
我哋就信耶穌復活。
呢個好重要。
耶穌復活。
耶穌嘅死亡同復活。
就係讓耶穌同所有嘅宗教領袖都唔同。
耶穌講咗好多好偉大嘅嘢。
所以有啲人喺神學院或者喺大學裏面。
有一科叫做宗教。
或者有一科叫做Christianity。
基督教。
好多唔信嘅都讀。
佢就當一個理論。
當一個好好嘅學術去研究。
等於有人讀佛學。
去研究嗰樣嘢。
佛學裏面或者佢哋之後。
都有講好多嘅宗教領袖。
佢有啲嘢都係好嘅。
但係個關鍵同耶穌好唔同。
就係話佢哋一齊都會死亡。
但係佢哋冇復活。
佢哋冇復活。
耶穌有復活。
復活呢個概念對佢哋嚟講。
絕不陌生。
因為嗰啲門徒。
喺佢哋未離開世界再生嘅時候。
佢哋都見過一個人復活。
係邊個?。
拉撒路。
喺約翰福音十二章一節。
嗰度記載佢係。
如月節嘅前六日。
耶穌嚟到伯大利。
就喺佢駛拉撒路。
從死人復活嘅地方。
原來呢度之前就係講到。
之前話耶穌悲嘆。
就因為佢去到個墓前。
去到拉撒路嘅墓前。
耶穌刻意等咗幾日。
拉撒路真係死咗。
真係被埋葬。
然之後仲有塊石頭。
擋住拉撒路嗰個墓穴。
耶穌就話將個石頭挪開。
耶穌就話將個石頭挪開。
佢個姐姐都話。
哎呀主呀。
佢而家一定發臭啦。
因為都經過咗四日啦。
咁但係耶穌跟住就話。
佢同上帝討告。
然之後就話拉撒路出嚟。
嘩個死人拉撒路真係出嚟。
其實嗰個場面都幾恐怖㗎。
如果你喺現場唔知你敢唔敢睇。
而家不過你實夠膽嘅。
大家仲即刻拎個手機出嚟影呀。
係咪。
聖經講得好全神。
佢就話。
嗰個人出嚟嘅時候。
手腳都包著布。
臉上都仲包著嗰啲頭巾。
因為佢哋被安葬嘅時候。
佢哋要包果絲布嘛。
係咪。
耶穌一樣有咁樣布包住。
耶穌同佢哋講。
解開佢。
俾佢行走。
所有啲圖畫形容都幾得意嘅。
咁拉撒路出嚟嘅時候仲包住㗎嘛。
咁即係佢點出嚟㗎。
佢應該係彈呀彈呀咁出嚟。
因為未拆果啲果絲布嘛。
所以耶穌先話解開佢。
我相信呢個係耶穌俾佢哋睇到就話。
有一日更加具體俾大家知道。
就係耶穌真係會復活。
而你哋真係見過復活。
所以當耶穌復活離開咗佢嘅墓穴嘅時候。
果啲果絲布仍然擺得好整齊。
喺佢嘅墓穴裏面。
呢個係唔同。
所以復活對一班信徒嚟講。
係絕不陌生。
而喺復活之後。
使徒行轉一張三節。
記載耶穌做咗好多事情。
佢受害之後用許多確具向使徒顯明自己真係活生生嘅活著。
喺四十天之中向佢哋顯現並講說咗神國嘅事。
呢個係佢嘅死亡。
呢個係佢嘅復活。
但係另一樣好重要。
讓我哋可以返返去天父嗰度。
耶穌做咗最後呢一個嘅行動。
呢個就係升天。
當耶穌復活咗之後去到佢最後嗰個階段。
去同門徒同周圍嘅人講咗啲嘅說話。
將大使命交低畀門徒嘅時候。
使徒行轉一張九節話。
講完呢啲嘅說話。
佢哋正喺度睇緊耶穌。
耶穌就被接上升。
有一朵雲彩從佢哋眼前將佢接去。
呢個就係佢哋未見過嘅場面。
復活佢哋見過有啲人。
耶穌顯現佢哋有啲人見過。
而最後耶穌就係一班門徒同一班人嘅睇住嘅時候。
升天上緊去。
當升天嘅時候。
佢哋定睛望住。
我諗比較我哋每一個人都會定睛望住呢一個嘅情景。
耶穌升天嘅時候。
跟住聖經咁樣記載。
當耶穌上升嘅時候。
其他人都定睛望天。
看呀有兩個人身穿白衣。
站喺佢哋旁邊。
呢兩個相信係使者係天使。
講咗一句說話。
佢話加里里人。
你哋為什麼站著望天呢。
呢個離開你哋被接升天嘅耶穌。
你哋見佢怎樣升上去。
佢都要怎樣再返嚟。
嘩,呢個好重要。
點樣升上去。
點樣再返嚟。
我哋呢度知道兩個事實。
一,就係耶穌升天。
二,係個天使話。
耶穌再返嚟。
而其實唔止天使講嘅。
耶穌喺約翰方都講過。
當佢同啲門徒講。
佢話我要去受死啦。
我要離開你哋啦。
我要暫時離開你哋啦。
耶穌俾咗一個好緊要嘅保證佢哋。
耶穌話我唔會撇下你哋為孤兒。
呢個好緊要。
因為一班嘅門徒。
一班嘅信徒跟從咗耶穌三年。
佢哋覺得突然間冇咗個領袖。
佢哋唔知點算。
但係耶穌俾咗一個好大嘅保證佢哋。
佢話我唔會撇低你哋為孤兒。
因為佢允許咗聖靈會同佢哋同在。
而另一個允許就係我必會到你哋嗰度。
佢會再返嚟。
再返嚟之前佢做乜嘢呀。
喺十四章一至二節。
佢話你哋心裏面唔好憂愁。
你哋信神都當信我。
喺我父嘅家裏有許多住處。
若是沒有。
我就早已告訴你門了。
我去原係為你哋預備地方。
呢到好緊要。
有一次有位執事都話。
當佢有一次同位姐妹傳福音。
佢話哎呀不如你一齊信耶穌啦。
信佢耶穌之後你第二時就可以上天家。
又可以同你啲仔相聚啦。
點知嗰個姐妹佢話你唔去啦。
佢問佢點解呀。
佢話天堂應該冇位㗎啦。
因為佢排緊老人院排得好辛苦嘛。
佢可能都以為話。
哎呀我而家上去排都好辛苦㗎啦。
有排排呀咁。
耶穌回答咗佢。
如果你今日以為天堂會冇位呢。
我都要用呢句經文去回答你。
耶穌自己講。
佢話我去就係去為你哋預備地方。
我嘅父即係天家仲有好多位。
唔使排。
仲有好多位。
如果冇我就話我俾你聽啦。
你哋今日有邊個收到消息話冇位呀。
話會炒鬼咗呀。
唔係。
如果你收到消息話我聽。
我驗證下你係真呀。
定係你需要睇醫生。
好。
今日冇講過。
另外藍色呢度我highlight咗。
就係好緊要嘅經文。
佢話我去原係為你哋預備地方。
其實好多時。
耶穌都要用延寂呢個比喻。
去形容有一天。
我哋喺天上面有一個好大嘅延寂。
耶穌都試過用一個婚宴。
用一個新娘喺度等緊新郎。
記唔記得十個童女呀。
當我哋等緊嘅時候。
原來耶穌講呢啲說話佢就好熟悉呀。
有一次有位牧者。
Derek Johnson。
即係大家係呢度好熟嘅。
維珍神學院嘅一個教授。
位牧師。
佢都話有一次。
當佢去到聖地嘅時候。
佢要出席一個定婚嘅婚宴。
出席完定婚嘅婚宴。
跟住佢同個新郎哥一齊坐車。
新郎哥要返返去佢原本嘅城市。
佢返去之前。
新郎哥同佢嘅未來太太。
原來就係講呢句說話。
佢話我而家返去。
係為你預備地方。
將來我會再返嚟接你。
原來真係佢哋會咁講。
個個新郎哥。
即係準新郎哥定婚嗰一日。
就要同太太去講呢句說話。
因為佢要返去預備佢哋住嘅地方。
所以佢話我會再返嚟。
所以佢哋一講嘅時候佢哋好明。
所以童女嘅比喻。
佢哋一講嘅時候佢哋好明。
因為佢知道新郎哥。
一定會返嚟接佢哋。
而預備嗰個地方。
耶穌繼續講。
佢話如果我真係去為你預備地方。
即係佢講緊升天嗰日。
我就必會再嚟到去接你哋。
我喺邊度你哋都會喺邊度。
我往哪裏去你哋知道嗰條路。
所以有啲人話。
我唔會咁使賄。
為咗上天堂而信耶穌。
有好多人都係咁講。
但我想話畀你聽。
信耶穌唔係為咗上天堂。
信耶穌係為咗同天父建立返關係。
去認返你個爸爸。
當你認返你個爸爸之後。
你當然有一日你就去返爸爸嗰度。
呢個係正常不過嘅事情。
我哋唔係要哄人信耶穌。
然之後就話話有個好嘅樓盤。
等住你去住。
唔係用呢一個意思。
而係話同你講就係同天父。
有返嗰個關係。
將來你返返去你爸爸嗰度。
呢條路耶穌話我行咗畀你睇。
你哋知道。
呢條路就係嚟到呢個世界。
走過人生嘅路。
受過唔同嘅痛苦。
我哋每一個人都要面對死亡。
然之後佢同你講呢條路。
就係耶穌會復活。
會升天。
呢個就係耶穌為我哋預備嗰條嘅路。
喺十四章六節講得更加清楚。
呢條路係咩路呢。
我就係道路真理生命。
若不直著我。
冇有人能到父那裏去。
各位朋友。
下一章powerpoint就係最後一章。
今日好想同你分享就係話。
我哋信耶穌就好想話畀你聽。
我哋知道嗰條道路。
我哋可以返返去天父嗰度。
今日我唔知你乜嘢原因令到你未信耶穌。
可能你已經聽咗好多次福音主人。
但你都係冇信。
有啲人嘅理由就係話。
我見到好多基督徒都好鬼衰。
你成日都話做見證。
下一次我哋就講呢。
接住耶穌嘅DNA。
就係你似唔似耶穌。
我似唔似耶穌。
我哋有冇失禮耶穌。
但係呢個下一次同基督徒講。
今日好想同你講就係話。
當你未接受耶穌嘅時候。
其實你咩原因呢。
你肯定會知道呢個世界有創造主。
而耶穌係鐵一般嘅事實。
你同我都反對唔到。
但個關鍵係點解你未信呢。
耶穌其實同每一個人都有呢一個邀請。
佢話 看呀。
我站喺門外敲門。
如果有人聽見我嘅聲音就開門嘅話。
我會進到佢裏面去。
我與佢。
佢與我好似一齊食飯咁親密。
頭先我講到就係嗰個大嘅延遲。
最後你信咗耶穌之後。
你會同你信咗耶穌嘅仔女親人。
我哋一齊會喺嗰度享用一個永恆嘅延遲。
會返返去天父嗰度。
今日乜嘢原因攔咗你呢。
呢個係耶穌嘅邀請。
呢一道門佢講緊嗰道門。
唔係講緊我哋教會呢道門。
唔係講緊你屋企嗰道門。
係講緊你心嗰道門。
而呢道門係反鎖嘅。
所以點解你一直可以未信耶穌。
就係因為耶穌會等你情願。
耶穌唔會逼你。
耶穌只係每一次喺個報道會之後。
或者差唔多去到最後。
即係呢一分鐘佢就敲你道門。
希望你可以真係打開道門。
同佢建立嗰個永恆嘅關係。
好似一齊食飯咁親密。
如果你話係因為好多基督徒好衰。
但我想話畀你聽。
我哋唔係信基督徒。
我講多一次。
我哋唔係信基督徒。
我哋信邊個。
我哋係信基督。
我哋一齊有個結束嘅禱告。
係呢一刻。
我都好想再一次你安靜落嚟。
再阻多你一分鐘。
去思考一下。
你願唔願意回應耶穌呢個嘅邀請。
耶穌話我站喺門外敲門。
如果有人聽幾耐嘅聲音就打開門嘅話。
我就會願意進入佢嘅生命裏。
今日你願唔願意接受耶穌。
唔係接受基督徒。
唔係接受一個學說。
唔係接受一個理論。
而係接受呢個有血有肉。
真係嚟過呢個世界。
為我哋去釘十字架。
為我哋去預備呢個永恆嘅生命。
嗰一個耶穌基督。
佢可以改變呢個世界。
都可以改變你。
但願你願意打開你嘅心門。
接受耶穌。
如果你願意嘅話。
以下呢個禱告。
我好想你同我一齊做呢個禱告。
因為呢個決定最緊要係話畀耶穌聽。
最緊要係你自己願意打開你嘅心門。
所以我會帶領你做以下禱告。
我講一句你心裏面。
跟我講一句就可以。
我哋一齊禱告。
親愛嘅主耶穌。
我願意打開我嘅心門。
我願意回應你嘅呼召。
我願意邀請你進入我嘅生命裏面。
同我一齊好似食飯咁親密。
我邀請你做我人生嘅主宰。
咁樣嘅禱告。
係奉主嘅命求。
阿姆。
